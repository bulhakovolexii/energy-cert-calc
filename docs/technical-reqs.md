## Завдання на рік

Обґрунтування прийнятого напряму досліджень. Аналіз сучасного стану проблеми
надійного та гнучкого електропостачання та факторів, що на неї впливають.
Визначення потенційної тривалості режимів з обмеженим електропостачанням для
громад різних типів. Буде проведена розробка алгоритмів роботи системи сталого
електропостачання для нормального та автономного режимів; проаналізовано графіки
навантаження споживачів для різних типів громад та їх об’єднань, підготовлено
принципи квотного розподілення для автономного режиму; побудовано математичну
модель електричних навантажень, як частини системи сталого електропостачання,
для різного типу громад та проведено порівняння її роботи з раніше отриманими
результатами; проведено аналіз ринків електричної енергії країн з різним
ступенем розвитку.

## Завдання на квартали 2-4

Проведено аналіз режимів обмеженого електропостачання для різних громад в різних
країнах з урахуванням причин обмежень та їх характеру. Визначено основні
потенційні проблеми забезпечення електропостачання громади в ізольованому
режимі, що впливають на тривалість автономної роботи громади. Проведено
дослідження існуючих методів прогнозування навантаження окремих споживачів та
громади в цілому. Визначено ефективну структуру нейронної мережі для
прогнозування навантажень громади.

Проаналізовано технічні характеристики побутових споживачів, що належать до
різних типів громад, встановлено залежності. Проведено порівняння реальних
графіків навантаження з типовими. Підготовлено набори даних для навчання
нейронної мережі та використання в інших системах прогнозування.

Розроблено моделі електричних навантажень для різних типів громад. Проведено
навчання і верифікацію нейронної мережі для прогнозування режимів роботи
громади, здійснено порівняння з іншими системами прогнозування. Проведено аналіз
існуючих прикладів застосування активних споживачів в енергетичних системах
різних країн з технічної та економічної точок зору та визначено потенціалу
об’єктів для переходу в стан активних;
